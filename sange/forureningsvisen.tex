\begin{sang}{Forureningsvisen}{Melodi: Danmark nu blunder \ldots}
\spal2
\begin{vers}
Danmark nu blunder den lyse nat
bagved din seng, når du sover.
Fra kloakkerne strømmer vat,
lort og tampax i Kattegat,
og på en dønning driver 
brugte præservativer.
\end{vers}
\begin{vers}
Danmark, du vågner med søer grå,
mættet med affaldsprodukter.
Bier drysser fra blomst og strå,
Lakseynglen i Karup Å
ta'r sig lidt sulfovælling 
og kradser af på tælling.
\end{vers}
\begin{vers}
Lærker som hopped' af æg i vår
prøver at hoppe tilbage.
Haren jumper med mavesår
gennem Utterslev mose, hvor
ænder og hvide svaner 
sover på dyndvulkaner.
\end{vers}
\begin{vers}
Hylden som varsler sommer ind
visner og falder i staver.
Storken lider af muskelsvind,
støren er grå og stæreblind
efter at den har fløjet
rundt med bladan i øjet.
\end{vers}
\begin{vers}
Køerne ta'r en tot giftigt græs,
hoster og spjætter i krampe.
Bonden dybfryser høns og gæs,
ta'r en pille mod ticks og stress,
da en granat i kæret
hilser fra militæret.
\end{vers}
\begin{vers}
Pigerne taber det lyse hår,
drengene mister potensen.
Sodpartiklernes skyer går
over marker og kyster, hvor
kulstøv og oliepletter
drukner de lyse nætter.
\end{vers}
\laps
\end{sang}